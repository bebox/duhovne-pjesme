# Duhovne Pjesme
Digitalizacija i redizajn stare crne/bijele baptističke pjesmarice "Duhovne Pjesme". 

(Staro izdanje: Savez baptističkih crkava SFR Jugoslavije, Novi Sad, Braće Ribnikara 41, 1966.
 Štampa: "Srboštampa" - Beograd, Dobračina br. 8)

"Pjevajte Gospodu pjesmu novu, hvala da mu je na zboru svetih!" Psalam 149:1

PREDGOVOR (STARI):

Pjevanje duhovnih pjesama je bilo naročito obeležje kršćanskog vjerovanja prvih kršćana. Ono je to ostalo sve do danas.
Duhovne pjesme izražavaju slavu i predanje Bogu i ljubav i zahvalnost Isus za silu Njegovog Evanđelja u ljudskom srcu. Pjeva se o kršćanskom bratstvu i zajednici, te o zadatku i nalogu djece Božje u ovom svijetu.
Zahvalni smo Bogu što možemo našim crkvama predati prvu nakladu "Duhovnih Pjesama" sa notama, za kojom već odavno osjećamo veliku potrebu. Uvjereni smo da će ova nova pjesmarica naići na opće zadovoljstvo kod svih vjernika naših crkava.
Ova pjesmarica, osim svega nekoliko pjesama, sadrži sve pjesme "Duhovnih Pjesama" džepnog formata pod istim brojem, uz dodatak od nekoliko desetaka novih pjesama koje se u našim crkvama kao i omladinskim krugovima rado pjevaju.
Posebna pomoć bit će ova notna pjesmarica svim onima koji pjevanje u zajednici prate harmonijumom ili glazbom. Slava Gospodnja će se umnožiti i jedinstvo svih naših vjernika unaprediti, kada uz zajedničko, oduševljeno pjevanje pridolazi jedinstvena melodija.
Zahvaljujemo se svima onima koji su svojim materijalnim žrtvama pomogli izdavanje ove pjesmarice, a osobito užem krugu suradnika koji su svojim požrtvovnim radom i zalaganjem ostvarili ovu našu davnu želju i potrebu.
Božji blagoslov neka prati ovo djelo!

SAVEZ BAPTISTIČKIH CRKAVA SFR JUGOSLAVIJE

Novi Sad, 1966.
